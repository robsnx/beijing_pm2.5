# Inquinamento dell'aria a Pechino da polveri sottili PM 2.5

L'inquinamento atmosferico è uno dei grandi problemi del 21° secolo, lo sviluppo urbano attorno alle grandi capitali del mondo ha reso l'aria di queste città sempre meno respirabile e dannosa per la salute dell'uomo.   
La principale causa di inquinamento è imputabile alla presenza delle **polveri sottili**, nome per riferirsi all'insieme di particelle presenti nell'atmosfera indicate spesso con il nome di **particolato**, che possono contenere: solfato, nitrati, cloruro di sodio, carbonio nero, ect.  
L'origine può essere associata ad attività naturali come incendi boschivi ed eruzioni vulcaniche e all'attività umana, in particolare industrie, riscaldamenti domestici e l'usura dei freni e dei pneumatici.  

La presenza del particolato ha reso alcune città del continente asiatico tra le più inquinate del mondo, ragion per cui è stato analizzato un
[dataset](https://archive.ics.uci.edu/ml/datasets/PM2.5+Data+of+Five+Chinese+Cities) relativo al monitoraggio del particolato PM2.5 in cinque grandi città cinesi: Beijing, Shanghai, Chengdu, Guangzhou e Shenyang ottenuto dal database dell'**UCI Machine Learning Repository**, in particolare ci si è concentrati sulle rilevazioni a **Pechino** (Beijing), che ci ha permesso di applicare le principali tecniche di *forecasting* per serie storiche sui livelli di inquinamento.
